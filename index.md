<html xmlns="http://www.w3.org/1999/xhtml" xml:lang="en" lang="en">
<head>
<meta http-equiv="content-type" content="text/html; charset=utf-8" />
<link rel="stylesheet" href="style.css" media="all" type="text/css" />
</head>
<body>
<div id="content">
  <h1>Мнението ми за бирата</h1>
  <p><strong>Из тъмните истини за т.нар. "напитка"</strong></p>
  <p>Здравейте, скъпи читатели. Години наред отлагах да изразя мнението си за един наболял проблем, с който се сблъсквам отдавна, и дойде времето да го изразя. Става въпрос за производството и употребата на нещо, което много хора употребяват, и което ако имаха поне малко разсъдък в главите си и поне малко човешко достойнство, не само не биха употребявали, но и не биха допуснали да се произвежда и употребява на тази планета. Омръзна ми години наред да бъда обиждан от тези „хора“, че съм смотан, когато очевидната действителност е че те са смотаните! Дойде време да кажа на какво прилича „божеството“, на което се кланят с такова усърдие, и на което се опитват да принудят нормалните човешки същества да му станат поклонници, посредством използването на лъжи, заплахи, и други тоталитаристически и концлагерски психологически и физиологически прийоми. Токсична течност с неприятен вкус и мирис, кафеникаво-жълтеникава на цвят. Урина – може би ще си помислят някои от вас. Не. Нарича се бира. Но наистина е изключително трудно човек да ги различи. Да, едното може да бъде лечебно, ако е в достатъчно чиста форма, и да помогне за лечението на много заболявания. Измислена е дори терапия на негово име – уринотерапия. Докато другото е отвратително и безполезно във всичките си форми. Но в повечето случаи урината е много токсична, така че задачата да бъдат различени двете отровни и безполезни течности една от друга, придобива много затрудняващ характер. И все пак задачата не винаги е нерешима. Защото пиячите на уринестата отвара, имат още един отвратителен навик освен навика да я пият в прекалено големи количества, за да удовлетворят на макс демоните, на които служат. И това е навикът да пият уринестата си отвара непоносимо студена. По това си приличат с обезумелите служители на една от сектите на дявола, които скачат в реките през зимата, за да се състезават кой е по-предан на лъжовната доктрина на своята секта, и да се пъчат с това. Приличат също и на „хората“, които избират да нарушават вселенските закони, като консумират неразтопен сладолед, и то не по друго време, а баш по средата на лятото! Безсрамници нагли! Ще дойде часът и на тяхната отплата, но за тях си заслужава да се посвети отделна статия. Сега нека се върнем към богопочитателите на уринестата „напитка“. Ще си позволя да се обърна директно към тях, както и те много пъти са си позволявали да се обръщат директно към мен. Ах вие, гнусни пикочопийци! Как не ви омръзна да се опитвате да нарушите психическия ми баланс като си позволявате да поглъщате гнусния си пикоч пред моите очи? Омръзна ми да гледам нисковибрационните меса на вашите „жени“ - почитателки и поклонителки на уринестия „бог“, които се фльорцат по гнусните ви фестивали. Търпях години наред да слушам вашите лъжливи реклами през много от рекламните паузи по чернобелия ми телевизор, а след това и по цветния. „Да пиеш ферментирал пикоч е полезно за бъбреците“ - казвате вие, а аз казвам - Изметете се най-накрая от тая планета, и вземете грозните си стъклени шишета пълни с омразна пикня заедно с вас, и не се връщайте повече тук, докато не поправите повредената си психика и повредената си физиология до поносима степен! Омръзна ми да ви търпя! Не искам да съжителствам с вас на една планета! Дълготърпението ми не е безкрайно, и настъпи часът да сложа окончателната точка. Точка! Край на вашата грозна тирания върху моята благородна психика! Дойде време да си прибирате шишетата заедно с фабриките, които ги произвеждат, и да се пръждосвате! Вървете да нарушавате мира на някоя друга планета, не на тази, която населявам аз!
</p>
  <p>An image:</p>
  <img src="sample.jpg" alt="sample.jpg" />
</div>

